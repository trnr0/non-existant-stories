---
title: Początek
---

Na początku było słowo. A raczej słowa. Wszystkie. 
Nie potrzebowały nikogo - użyły się same. I szczęśliwie lub nie stworzyły istnienie.
Taka to jest właśnie ich zawiła natura, tworzą rzeczy istniejące kiedy same istnieć nie mogą - a są.
Mogą wpływać, tworzyć i kształtować jednak same nie są w stanie zaznać czym jest istnienie.

I tak używając siebie nawzajem stworzyły nasz świat.
Stało się jednak coś dziwnego. Pewne zawiłe słowa stworzyły byty istniejące, które same też mogły z nich korzystać.
Jednak związane swym istnieniem nie były w stanie korzystać z nich w sposób pełny.
Ich kreacje są chwilowe, zamknięte w ich świadomości i niedostępne dla innych. Jednak nie mniej prawdziwe niż oni sami.
I tak są na tym świecie rzeczy istniejące nieidealnie oraz te idealnie nieistniejące. 
I z natury swojej jedne z zazdrością spoglądają na te drugie. 
Istniejący zazdroszczą słowom perfekcji. 

Słowa natomiast wbrew wszelkiej logice zazdrosne są o największą wadę tych drugich. Ponieważ największą tragedią Boga jest to, że nie istnieje.
